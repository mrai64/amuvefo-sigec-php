# Aggiornamenti aprile 2025

## Elenco degli interventi man mano che vengono fatti

### 1. Ingresso diretto

Viene tolta la funzione di ingresso con il modulo /ingresso.php che serve a definire
il ruolo del consultatore. Per definizione se ci sono dei cookie si mantengono,
se mancano vengono impostati i cookie di consultatore anonimo.
La modifica deve entrare nel file _config.php che ha il compito di leggere
i parametri di configurazione, e quindi se i parametri non sono impostati
è il momento di verificare e impostare i cookie, nel caso rinfrescarli spostando la scadenza.
Il file ingresso e tutto il giro mantengono il loro ruolo, ma riservati a chi
deve fare manutenzione dell'archivio. Per ora.

. Modificato index.php per passare a museo.php invece di ingresso.php
. Modificato _config.php per passare valori predefiniti in cookie

### 2. Interfaccia link non utilizzabili

Per il consultatore i pulsanti non funzionano, e questo viene
evidenziato mettendo i link in colore grigio (link-secondary).

. Già fatto sulla pagina della vista foto
. TODO va applicato in generale su tutte le pagine.

### 3. facciata completamente visibile

Nella pagina museo-view.php inserito il disegno della facciata in un div container,
e mi sembra che ora l'immagine sia sempre ridimensionata all'interno dello
spazio visibile, anche se resta parecchio spazio sotto.

### 4. Suggerimenti su pagina facciata museo

In attesa di differenziare i link tra *solo-lettori* e *amministratori*,
ho sistemato la funzione di spiegazione dei link con una riga sotto alla mappa,
e perché attiri l'attenzione viene scritta in bianco su sfondo rosso.
Anche questo nella pagina museo-view.php

### 5. Ricerca semplice

Quello che è semplice da un lato non lo è dall'altro. La ricerca semplice
viene proposta come un solo campo di ricerca sullo stile dei motori di ricerca
più noti e a cui tutti sono ormai abituati.
Dal modulo online vengono presi i termini e con questi si fa una ricerca nelle tabelle album, album_dettagli, fotografie, fotografie_dettagli, e nella tabella deposito scansioni_disco. All'appello mancano delle tabelle? Sì, per esempio la lista autori, ma ragionevolmente se un autore non ha immagini in archivio il risultato prodotto dovrebbe essere "zero ciondolo".
Vengono considerati solo i primi 4 termini che si intende devono
essere tutti presenti nel nome del file o dell'album che si sta cercando,
altrimenti per ricerche più complesse c'è la ricerca avanzata.

I risultati sono limitati ai primi 40 / 48 album e immagini. Non è ancora
gestita la paginazione dei risultati a cui si sta pensando e che
dovrebbe essere a *buffer*. Tutti gli id vengono memorizzati in locale e opi ci si sposta a lotti di 20, 50, 100 elementi.

### 6. Rientro in ricerca

Ogni volta che si va a selezionare un elemento nella ricerca si deve passare
a una pagina nuova perché chiudendo la pagina e tornando alla ricerca questa
viene resettata, perdendo anche i risultati ottenuti.  
`target='_blank'` può essere un modo per aggirare il problema.

### 7. Didascalie

Creata tabella didascalie, con relativo model, controller e router.  
Assomiglia alle tabelle dei dettagli perché deve contenere e contiene
le didascalie sia degli album (ex \_leggimi.txt) che delle fotografie (file sidecar).  
I file \_leggimi.txt e i sidecar vengono mantenuti per la fase di inserimento
in archivio, alla conclusione della quale sono cancellati.  
La didascalia viene cercata in tabella e nei file leggimi /
sidecar, quindi esposta con un pulsante di modifica.
Si passa al modulo di modifica e poi si apre la pagina aggiornata
della vista album o della vista fotografia.

. Modificata foto-view per contenere il pulsante di inserimento/modifica della didascalia,
collaudato: funziona.
. faccio aprire la modifica o inserimento didascalia in una pagina nuova per
consentire l'affiancamento con la pagina di partenza, per quando l'ocr
non ha fatto un lavoro impeccabile e serve riscrivere una parte della didascalia
generata automaticamente.

### 8. Inciampi

Nel frattempo su album-oop.php è saltato fuori un bug
già sistemato, nella funzione set_stato_lavori l'aggiornamento
non veniva mai fatto. Era dentro la if che crea l'eccezione di errore.

### 9. Ricerche FULLTEXT

Adesso che le didascalie esistono e si arricchiscono, posso cambiare la *ricerca semplificata* aggiungendo la tabella didascalie alle ricerche in album e in fotografie (i video stanno a zero).  
Esaminate alcune pagine ho deciso di creare indici fulltext oltre che sulla tabella didascalie anche sulle tabelle album, album_dettagli, fotografie e fotografie_dettagli per le colonne titolo_qualcosa, percorso_completo e valore.  
la cosa interessante è che le ricerche fulltext siano già *ordinate* per rilevanza e quindi l'ordine di presentazione... no sarà sempre quello del record_id crescente perché gli insiemi di id (max 20+20+20) vengono uniti e sortati.  
Una buona parte di quanto fatto per le ricerche era indirizzato a concatenare nella query LIKE i termini che devon essere presenti tutti insieme ("boara ponte adige" per esempio devono essere tutti insieme nel titolo o nel percorso).  
Sostituite le query presenti con quelle su FULLTEXT e collaudate: funzionano.  
Ci sono però degli intrusi che vengono dall'Agro Pontino. Scrivo cavarzere ed escono escavazioni (boh, cava - cava) e altro.
